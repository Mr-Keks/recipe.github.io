<!DOCTYPE html>
<html>
<head>
	<link rel="stylesheet" type="text/css" href="style.css">
	<title>Рецепт</title>
</head>
<body>
	<div class="main">
		<h1 style="color: #B8860B">Вареники</h1>
		<img src=varen.jpg class="logo">
		
		<div class="tex">
			<p>Вареники готують з прісного тіста без дріжджів двома способами: тепловим і холодним.
			При тепловому способі приготування тіста частину належного за рецептом борошна заварюють окропом (1/3 загальної кількості необхідної води): це поліпшує набухання клейковини. Заварене борошно старанно перемішують, додають решту води кімнатної температури, яйця, сіль і замішують тісто так, щоб воно було однорідним, еластичним за консистенцією й легко відставало від рук. Після цього тісту дають постояти протягом 40 хв для визрівання.

			Якщо необхідно зберігати тісто для вареників триваліший час, борошно заливають холодною водою (молоком), щоб краще зберігалась волога й тісто не висихало.</p>
			
			<h3>Тісто для вареників</h3>
			<p>Тісто для вареників готують зазвичай з пшеничного борошна, води, солі та яєць (останній інгредієнт не обов'язковий). Тісто, приготовлене без яєць, буде м'якшим. Воду слід брати холодну, а не теплу, оскільки холодна вода довше тримає вологу, тісто довго не висихає і при виготовленні вареників добре злипається.

			Тісто ж повинно бути середньої густоти, бо густе тісто важко розкачувати, а також важко ліпити з нього вареники. Щоб зліпити вареник напівкруглої форми, з розкачаного тіста склянкою вирізують круглі коржики, кладуть на середину начинку і зліплюють напівкруглі краї вареника.

			Зліплені вареники кладуть у таку кількість киплячої води, щоб вони могли вільно варитися. Воду попередньо підсолюють. Вареники вважаються готовими, коли вони після 5—6 (8-10, залежно від начинки) хвилин варіння спливуть на поверхню води. Після цього шумівкою вибирають їх у друшляк, дають стекти воді, а потім перекладають у рондель або каструлю, поливають розігрітим вершковим маслом і злегка струшують, щоб вареники покрились жиром і не прилипали один до одного. Залежно від того, з яким фаршем приготовлені вареники, при подачі на стіл їх поливають розтопленим маслом або посипають цукром. Окремо подають сметану.

			На 3 склянки пшеничного борошна — ¾ склянки молока або води, 1 яйце, ½ чайної ложки солі.</p>

			<h3>Вареники з сиром</h3>
			<p>Замісивши тісто, залишають його на 40 хв. Сир для вареників беруть найсвіжіший, пропускають його крізь м'ясорубку або протирають крізь сито, додають сирі яйця, цукор, сіль, все добре змішують, після чого роблять вареники. Готові вареники кладуть гарячими на тарілку, поливають маслом і, коли потрібно, щоб були солодкими, посипають цукром, змішаним з товченою корицею. Окремо подають збиту сметану.
			Для начинки — 800 г сиру, ½ склянки цукру, 2 яйця, сіль.</p>

			<h3>Вареники з полуницями</h3>
			<p>
			Полуниці промивають, перебирають, відривають плодоніжки, пересипають цукром і ставлять на 25-30 хвилин у холодне місце, потім відкидають на сито або друшляк і відціджують сік. До готових вареників подають відціджений полуничний сік або поливають сметаною. Таким же способом готують вареники з суницями або малиною.

			На 3 склянки пшеничного борошна — ¾ склянки води, 1 яйце, 4 склянки полуниць, ½ склянки цукру.
			</p>

			<h3>Вареники з маком</h3>
			<p>
			Мак заливають окропом і зливають сміття, що спливло наверх, потім вдруге заливають окропом і залишають на 10-15 хвилин. В цей час воду підігрівають, але не кип'ятять. Після цього мак відкидають на сито і, коли стече вода, перекладають у посудину і розтирають. Розтертий мак змішують з цукром і продовжують розтирати ще 4-5 хвилин. Далі роблять вареники і відразу ж кладуть їх у киплячу підсолену воду, бо тісто швидко розмокає від води, якою насичений мак.

			Готові вареники подають на стіл з цукром або медом.

			Для начинки — 1½ склянки маку, ½ склянки цукру.
			</p>

			<h3>Вареники з картоплею</h3>
			<b>На 50 невеликих вареників:</b>
			<ul>
			<li>3 склянки (450 г) борошна</li>
			<li>3 ст. ложки сметани</li>
			<li>1/2 ч. ложки солі</li>
			<li>1/2 ч. ложки соди</li>
			<li>біля 100 мл (1/2 склянки) води кімнатної температури</li>
			</ul>
			<b>Для начинки</b>
			<ul>
			<li>5-6 невеликих картоплин (500 г)</li>
			<li>2 цибулини</li>
			<li>70-100 г вершкового масла</li>
			<li>мелений перець</li>
			<li>сіль</li>
			</ul>
			Примітка: Сметану можна замінити практично будь-яким кисломолочним продуктом, але вареники з тіста на сметані виходять найніжнішими.

			<b>Спосіб приготування</b>
			<ol>
			<li>Картоплю очистіть, наріжте крупно й зваріть у підсоленій воді. Воду злийте, покладіть у каструлю половину вершкового масла і зробіть пюре.</li>
			<li>Дрібно наріжте цибулю й обсмажте на олії до красивого рум’яного кольору.</li>
			<li>Просійте борошно в миску і перемішайте її з сіллю.</li>
			<li>Соду додайте в сметану і гарненько перемішайте.</li>
			<li>Сметану з содою додайте в борошно, перемішайте і, постійно помішуючи і підливаючи воду, замісіть тісто середньої густини.</li>
			<li>Гарненько вимісіть тісто і заверніть його на 15-20 хвилин у плівку або кульок, щоб тісто трохи вистоялося і не обвітрилося.</li>
			<li>Картопляне пюре поперчіть, додайте в нього половину смаженої цибулі і добре все перемішайте.</li>
			<li>Від готового тіста відріжте приблизно чверть, скачайте з цього шматка ковбаску завтовшки близько 3 см, яку наріжте на шматочки завтовшки близько 1,3 см. Решту тіста тримайте в плівці.</li>
			<li>Розкачайте шматочки тіста в нетовсті кружечки. Заготовки з тіста тримайте під серветкою, щоб вони не пересихали.</li>
			<li>На середину кружечка покладіть неповну чайну ложечку начинки.</li>
			<li>Краї вареника ретельно заліпіть. При бажанні можна прикрасити край вареника «кіскою».</li>
			<li>Вареники опустіть у киплячу підсолену воду, злегка перемішайте, щоб вони не прилипнули до дна, варіть 2-3 хвилини після спливання.</li>
			<li>Зварені вареники виймайте шумівкою і кладіть у миску з вершковим маслом, що залишилося. Посипте вареники смаженою цибулею, що залишилася, а при бажанні й шкварками з сала. Можна їсти вареники і зі сметаною.</li>
			</ol>
			<h3>Вареники руські</h3>
			Вареники, які ви знайдете в Польщі, але дуже рідко в Росії чи Україні. Вони потрапили до Польщі зовсім не з російської кухні. Вважається, що рецепт разом з назвою поширився по Польщі з Галичини – області, яка ще кілька століть тому називалася «Червона Русь». І саме цей різновид «Перогов» став найпопулярнішим – важко знайти кафе або ресторан, в меню якого не значилися б Pierogi ruskie. Начиняють їх сумішшю вареної картоплі і сиру (творогу), присмаченою різними приправами, а подають з смаженою цибулею та шкварками.
		</div>
	</div>
</body>
</html>